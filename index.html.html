<!DOCTYPE html>
<html lang="fi">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Eurooppalaisen sivilisaation historia</title>
    <style>
        body { font-family: Arial, sans-serif; max-width: 800px; margin: 2em auto; line-height: 1.6; }
        h1 { text-align: center; }
    </style>
</head>
<body>
    <h1>Eurooppalaisen sivilisaation historia</h1>
    <p>Eurooppalaisen sivilisaation historia</p>
    <p>Nykyään historiankirjoituksessa huomioidaan länsi-, tai Eurooppakeskeisen poliittisen historian lisäksi myös globaali näkökulma ja aiemmin näkymättömät ihmisryhmät (esim. naiset ja köyhälistö). Ennen modernia aikaa oli kuitenkin olemassa tietyllä tapaa tarinamuotoinen ja suunnan omaava narratiivi maailman historiasta Euroopan näkökulmasta joka sivistyneistön oletettiin tuntevan. Tässä artikkelissa esitän oman näkemykseni tuosta puutteellisuudesta ja epätarkkuudestaankin huolimatta mielestäni esteettisesti miellyttävästä ja helposti omaksuttavasta/seurattavasta tarinasta.</p>
    <p>Sivilisaatio syntyi hedelmällisen puolikuun alueella Mesopotamian ja Egyptin jokilaaksoissa ja hieman myöhemmin myös Intiassa Indus joen varrella ja Kiinassa Keltaisen joen alueella. Kirjoitustaidon kehittivät ensimmäisenä sumerilaiset ja samalla suunnalla kehitettiin myös ensimmäiset muistiin merkityt kodifioidut lait. Yleiset rakennukset kuten temppelit ja monumentaalinen rakentaminen sekä järjestäytynyt yhteiskunta ja maanviljelys yhdistävät kaikkia sivilisaatioita. Egypti kunnostautui erityisesti monumentaalisessa rakentamisessa ja heistä siinä ottivat myöhemmin oppia mm. kreikkalaiset jotka ovatkin pääosassa tarinamme seuraavassa osassa.</p>
    <p>Pikkuhiljaa pääasiallisena materiaalina alettiin käyttää metalleja kiven sijaan ja kupariin opittiin sekoittamaan tinaa jolloin saatiin pronssia joka antoi nimensä kivikautta seuraavalle aikakaudelle, pronssikaudelle. Pronssikaudella Kreikassa kehittyi palatsikeskeisiä yhteiskuntia, kaupunkivaltioiden edeltäjiä Kreetalla sijainneen Minolaisen kulttuurin johdolla. Kreetan minolainen sivilisaatio kehitti Euroopan ensimmäiset kirjoitusjärjestelmät lineaari A:n ja lineaari B:n. Kreikkaan syntyi mykeneläinen kulttuuri. Pronssikauteen sijoittuu myös legendaarinen Troijan sota jossa mykeneläinen kulttuuri soti(ja voitti) Dardanellien salmen itäpuolella sijainnutta Troijaa vastaan ja jonka myötä raja idän ja lännen välillä alkaa hahmottua eurooppalaisessa mielikuvituksessa.</p>
    <p>Mykeneläinen kulttuuri tuhoutui tuntemattomasta syystä vuoden 1100eaa paikkeilla ja Kreikka vajosi pimeäksi ajaksi kutsuttuun ajanjaksoon jota leimaavat pitkän matkan kaupan ja monumentaalisen rakentamisen ja palatsikulttuurin loppuminen. Samanaikaisesti Kreikka kuitenkin siirtyi pronssikaudesta rautakauteen joka saa nimensä erityisesti aseiden valmistuksessa käytettävän päämateriaalin mukaan.</p>
    <p>Kreikan pimeitä aikoja seurasi arkaainen aikakausi jonka aikana kreikassa kehittyivät kaupunkivaltiot, kreikkalaiset aakkoset ja ensimmäinen tunnettu eurooppalainen kirjallisuus. Monumentaalinen rakentaminen ja pitkän matkan kauppa elpyi ja kehittyi monimutkainen poliittinen järjestelmä kaupunkivaltioiden välille. Kaupunkivaltioiden armeijoiden ytimenä oli falangimuodostelmassa taisteleva, kilvin ja keihäin aseistettu hopliitiksi kutsuttu sotilas. Ateena nimisessä kaupunkivaltiossa kehittyi uudenlainen hallitusmuoto, demokratia.</p>
    <p>Arkaaista aikakautta seurasi klassinen aikakausi jonka historiantutkimus tarkentuu entisestään Kreikassa nimenomaan Ateenan historiaan koska Ateenasta on jäänyt eniten kirjallisia lähteitä. Vuonna 499eaa Aasian puolella(nykyisessä Turkissa) olevat mutta kulttuuriltaan kreikkalaiset joonialaiset kaupunkivaltiot kapinoivat Darius I:n johtamaa Persian valtakuntaa vastaan. Ateena tuki kapinallisia ja se sytytti Persialaissodat joiden aikana raja idän ja lännen välillä hahmottui entisestään. Persian valtakunta hyökkäsi Kreikkaan voitokkaasti mutta vuonna 490eaa ateenalaiset voittivat persialaiset Marathonin taistelussa jossa kreikkalainen falangi osoitti ylemmyytensä persialaisen armeijan suhteen. Persian ensimmäinen invaasio loppui Marathonin taisteluun mutta Darius I:n poika Xerxes I alkoi koota valtavaa monikansallista armeijaa alistaakseen Kreikan lopullisesti valtaansa.</p>
    <p>Karthagon kanssa Roomalla oli aluksi ystävälliset suhteet mutta roomalaiset sotkeentuivat Sisilian kaupunkivaltioiden asioihin vaikka Rooma ja Karthago olivat sopineet Sisilian kuuluvan Karthagon etupiiriin ja tämä johti ensimmäisen puunilaissodan syttymiseen. Roomalaiset voittivat taistelut maalla mutta Karthagon meriherruus esti Roomaa piirittämästä tehokkaasti Sisilian rannikkokaupunkeja. Roomalaiset saivat haltuunsa karthagolaisten laivojen piirrustukset ja aloittivat massiivisen laivanrakennusohjelman ja lisäksi he lisäsivät laivoihinsa Corvus nimisen entrauslaitteen jonka avulla roomalaiset pystyivät muuttamaan meritaisteluiden luonnetta maataistelumaisemmiksi. Lopulta Rooma löi Karthagon ja saneli raskaat rauhanehdot joita lisäksi rikkoi riistämällä Sardiniankin Karthagon valtapiiristä. Karthago jäi janoamaan revanssia.</p>
    <p>Karthago valloitti Espanjan Ebro joen eteläpuolelta saaden haltuunsa rikkaita hopeakaivoksia ja jälleen näiden Välimeren suurvaltojen edut olivat ristiriidassa ja syttyi toinen puunilaissota. Karthagon nerokas kenraali Hannibal hyökkäsi Italiaan Espanjasta ylittäen Alpit armeijoineen ja elefantteineen ja voitti roomalaiset kolmessa taistelussa jossa Rooman armeijat tuhoutuivat täysin. Hannibal ei kuitenkaan hyökännyt suoraan Roomaan vaan kiersi Italiaa saaden Rooman italialaisliittolaiset puolelleen. Rooman konsuli Publius Cornelius Scipio kuitenkin hyökkäsi suoraan Karthagoa kohti ja Hannibal kutsuttiin Italiasta puolustamaan Karthagoa ja Scipio voitti hänet Zaman taistelussa. Rooma saneli entistäkin rankemmat rauhanehdot jotka käytännössä tekivät Karthagosta Rooman alamaisen ja Roomasta läntistä Välimerta hallitsevan suurvallan.</p>
    <p>Puunilaissotien aikana Rooma sekaantui myös hellenistisen maailman politiikkaan joka johti sotiin Makedoniaa ja seleukideja vastaan ja nämä sodat johtivat Kreikan ja Makedonian alistamiseen Rooman provinsseiksi. Samaan aikaan myös Karthago tuhottiin lopullisesti ja sen alueet liitettiin Rooman imperiumiin.</p>
    <p>Nopeaa ulkoista laajenemista seurasivat Rooman valtakunnassa sisäiset levottomuudet ja käynnistyi prosessi joka lopulta johti tasavallan romahtamiseen ja keisarikunnan syntyyn. Samaan aikaan Rooma soti myös jatkuvasti ja Januksen temppelin ovet jotka suljettiin rauhan ajaksi, pysyivät avoinna.</p>
    <p>Roomassa syttyi orjakapina ja Rooman liittolaiset Italiassa kapinoivat myös ja vaikka kapina kukistettiin asevoimin, kapinalliset kuitenkin saavuttivat tavoitteensa ja puoli miljoonaa italialaista julistettiin Rooman kansalaisiksi. Tätä seurasi sisällissota Roomassa Gaius Mariuksen ja Lucius Cornelius Sullan kannattajien välillä jonka Sulla voitti. Pian alkoi uusi vakava gladiaattori Spartacuksen johtama orjakapina johon osallistui jopa 150000 henkeä ja samaan aikaan Pontuksen kuningas Mithridates Suuri kukkoili Roomalle mm. tappamalla suurimman osan kuningaskunnassaan asuvista 80 tuhannesta roomalaisesta mikä johti tietenkin sotaan. Pomepeius Suuri voitti Mithridateen ja Pontuksesta tuli Rooman alamaisvaltio. Pomepius Suuri voitti lisäksi Välimerta hallinneet merirosvot ja kukisti kapinan Espanjassa. Spartacuksen orjakapinan taas kukisti Marcus Licinius Crassus. Crassus, Pompeius ja Gaius Julius Caesar muodostivat triumviraatin joka hallitsi Roomaa.</p>
    <p>Julius Caesar oli Gallian kuvernööri mutta suurin osa Galliasta (nykyinen Ranska ja Belgia) oli itsenäisten heimojen, ei Rooman hallinnassa mutta Caesar janosi kunniaa sodassa jonka avulla hän suunnitteli saavansa myös lisää valtaa Roomassa. Tekosyyn varjolla Caesar hyökkäsi Galliaan sytyttäen gallialaissodat joista kertovaa Caesarin itsensä kirjoittamaa kirjaa latinan kielen opiskelijat yhä edelleen lukevat ja jonka tuntemus on kuulunut vuosisatojen ajan sivistyneistön tunnusmerkkeihin. Gallialaissotien aikana Caesar johti sotaretkiä Britanniaan asti. Lopulta Vercingetorix yhdisti gallialaiset heimot mutta Caesar voitti hänet Alesian taistelussa ja koko Gallian alue joutui Rooman hallintaan. Sillä välin Crassus johti Parthiaan roomalaisen armeijan joka tuli täysin tuhotuksi Carrhaen taistelussa jossa myös Crassus itse kuoli. Crassuksen kuolema epätasapainotti Caesarin ja Pompeiuksen suhteita ja kun Caesarin kuvernöörikausi oli lopussa hän pelkäsi että hänen poliittiset vihollisensa tuhoaisivat hänet jos hän luopuisi armeijansa komennosta. Tästä syystä Caesar marssi XIII legioonan kanssa Roomaa kohti ja ylitti Rubikon joen lausuen kuolemattomat sanat ”Arpa on heitetty”. Alkoi sisällissota Caesarin(populares) ja Pompeiuksen(optimates) johtamien ryhmittymien välillä.</p>
    <p>Pompeius ja suurin osa senaatista pakeni Caesarin edellä ja Caesar sai heti alkuun haluunsa Rooman kaupungin. Pompeius perääntyi edelleen Brundisiumiin jossa Caesar yritti estää häntä siirtymästä meriteitse Epirokseen(Kreikassa) mutta epäonnistui. Caesar seurasi Pomepiusta Kreikan puolelle ja voitti tämän ratkaisevassa Farsaloksen taistelussa. Pompeius pakeni Egyptiin jossa kuningas Ptolemaios XIII:n virkamiehet murhasivat hänet. Caesar seurasi Pompeiuksen/senaatin armeijaa Egyptiin jossa oli käynnissä sisällissota Ptolemaios XIII:n ja hänen siskonsa(ja vaimonsa) Kleopatran välillä. Caesar antoi tukensa Kleopatralle ja joutui piiritetyksi Aleksandriaan. Mithridates II tuli Caesarin avuksi ja Caesar voitti senaatin armeijan Niilin taistelussa jonka jälkeen hän asetti Kleopatran Egyptin valtaistuimelle. Tämän jälkeen Caesar kukisti nopeasti viimeisetkin vastustajansa kommentoiden voittojen nopeutta lauseella ”Veni Vidi Vici”.</p>
    <p>Caesar palasi Roomaan ja armahti aiemmat vastustajansa senaatissa ja uudisti Rooman kalenterin ja hallinnon. Senaatti antoi Caesarille suuresti erilaisia ennen näkemättömiäkin kunnianosoituksia ja arvonimiä, muun muassa heinäkuu nimettiin hänen mukaansa ja häntä kutsuttiin ”Isänmaan isäksi” ja ”Imperatoriksi”. Kolikoihin lyötiin hänen profiilikuvansa ja hänet nimettiin elinikäiseksi diktaattoriksi. Tämä oli kuitenkin liikaa monille roomalaisille jotka epäilivät hänen pyrkivän Rooman kuninkaaksi. Caesaria vastaan perustettiin salaliitto ja lopulta salaliittolaiset murhasivat Caesarin maaliskuun iduksena vuonna 44eaa.</p>
    <p>Kristityt taistelivat muslimeja vastaan Espanjassa sarjassa sotia joita nykyään kutsutaan nimellä Reconquista ja vuonna 1085 Leonin ja Kastillian kuningas valloitti takaisin Toledon. Lisäksi normannit valloittivat vuonna Sisiliaan perustetun emiraatin vuonna 1091. Vuonna 1095 Bysantin keisari Alexios I pyysi sotilaallista apua paavi Urbanus II:lta sodassaan seldzukkeja vastaan ja mahdollisesti toivoen idän ja lännen kirkkojen yhteen palaamista paavi Urbanus II kehotti kristittyjä ristiretkeen Jerusalemia miehittäviä seldzukkeja vastaan Clermontin kirkolliskokouksessa. Pietari Erakko kokosi välittömästi vuonna 1096 40000 lähinnä köyhälistön edustajan joukon joka matkalla pyhään maahan hyökkäsi myös juutalaisasumusten kimppuun Reininmaalla ja johti heidät tappioon Civetotin taistelussa lähellä Konstantinopolia, kaukana päämäärästään Jerusalemista. Tätä seurasi vielä samana vuonna lähinnä normanniaateliston johtama ristiretki joka valtasi Nikean vuonna 1097, Antiokian vuonna 1098 ja Jerusalemin vuonna 1099. Tämä johti ristiretkeläiskuningaskuntien perustamiseen jota tukemaan järjestettiin myöhemmin uusia ristiretkiä, ne kuitenkin menetettiin lopullisesti Acren piirityksen jälkeen vuonna 1291.</p>
    <p>Sydänkeskiajalla tapahtunut taloudellinen ja väestöllinen kasvu katkesi myöhäiskeskiajalla suureen nälänhätään (1315-1317), mustaan surmaan ja Ranskan ja Englannin välillä taisteltuun satavuotiseen sotaan. Samanaikaisesti kuitenkin kiinnostus tieteeseen ja taiteeseen kasvoi johtaen Italian renessanssiin jossa antiikin ihanteiden ja tietämyksen koettiin ”syntyneen uudelleen” pimeiden aikojen jälkeen. Satavuotinen sota alkoi Ranskan kruunun perimyskiistasta ja vaikka Ranskalla oli paljon enemmän resursseja kuin Englannilla, Englanti voitti useita murskavoittoja taisteluissa, erityisesti Crecyn, Poitiersin ja Agincourtin taistelut ja se sai Englannin pitämään yllä toivoa lopullisesta voitosta. Lopulta ranskalaiset kuitenkin kokosivat rivinsä Jeanne D’Arcin johdolla ja voittivat englantilaiset jonka tuloksena Englanti menetti maaomistuksensa Ranskassa lukuunottamatta Calaisin kaupunkia.</p>
    <p>Musta surma iski Eurooppaan vuonna 1346 etelästä ja levisi pohjoista kohti ollen pahimmillaan urbaaneilla alueilla ja lievimmillään harvaan asutuilla alueilla. Esimerkiksi Suomi säästyi rutolta kokonaan ilmeisesti harvan asutuksensa ja heikkojen kauppareittien vuoksi. Musta surma tappoi 30-60% Euroopan väestöstä ja heikensi väestön uskoa kirkkoon. Ihmiskato aiheutti myös työvoimapulan joka paransi köyhälistön oloja ja osaltaan vaikutti maaorjuuden loppumiseen kun ihmisten liikkuvuudesta tuli pakollista.</p>
    <p>Vuonna 1453 Osmaanien valtakunta valloitti Konstantinopolin ja uudelleennimesi sen Istanbuliksi. Näin loppui Itä-Rooman valtakunta ja Osmaanit tunkeutuivat syvälle Eurooppaan Wieniin asti jota he piirittivät vuonna 1529.</p>
    <p>Vuonna 1491 kristityt hallitsijat saivat Iberian niemimaan jälleen kokonaan haltuunsa saattaen näin loppuun reconquistan ja vuonna 1492 Kristoffer Kolumbus löysi lännestä uuden mantereen johon espanjalaiset lähettivät conquistadoreja perustamaan alusmaita joista Espanjaan tulvi valtavasti rikkauksia. Vuonna 1517 saksalainen munkki Martti Luther naulasi 95 anekauppaa vastustanutta teesiään Wittenbergin kirkon oveen aloittaen uskonpuhdistuksen jonka ideat levisivät hiljattain keksityn kirjapainotaidon avulla ja jossa katolinen kirkko hajosi kahtia katolilaisten ja protestanttien välille. Renessanssi, tutkimusretket ja uskonpuhdistus merkitsevät keskiajan loppua ja alkua.</p>
    <p>Uuden ajan alussa eurooppalaiset suurvallat perustivat siirtomaita ympäri maailmaa ja sotivat keskenään ottaen käyttöön myös uuden sotateknologian, ruudin. Katolinen kirkko perusti inkvisition ja noitia vainottiin ympäri Eurooppaa. 1618-1648 sodittiin keski-Euroopassa kolmikymmenvuotinen sota katolisten ja protestanttien kesken ja siihen osallistui myös uusi nouseva suurvalta Ruotsi alusmaansa Suomen kanssa. Kolmikymmenvuotinen sota loppui Westfalenin rauhansopimukseen jota pidetään yleisesti modernin eurooppalaisen valtiojärjestelmän alkuna.</p>
    <p>Westfalenin rauhan jälkeisenä aikakautena monet eurooppalaiset monarkit saivat keskitettyä vallan itselleen ja loivat ympärilleen byrokratian jonka kautta hallitsivat maataan. Tätä aikakautta kutsutaan absolutismin ajaksi ja sen aikana Euroopassa Ranskalla oli hallitseva asema, sivistyneistö ja ylimystö osasi sijainnistaan huolimatta ranskaa ja tästä tuleekin ilmaisu ”lingua franca”, yleiskieli.</p>
    <p>Valistuksen aikakausi muutti absoluuttiset monarkit monesti valistuneiksi itsevaltiaiksi joiden ehdottoman vallan perusteluna oli se että he käyttivät valtaansa kansansa hyväksi ja valistuksen periaatteita noudattaen.</p>
    <p>Valistuksen ajan filosofia ja tekniset edistysaskeleet johtivat kahteen vallankumoukseen joista teollinen vallankumous oli toki kokonaisia sukupolvia pitkä kehityskulku jossa mm. koneellinen tuotanto ja höyryvoiman käyttö mullistivat yhteiskunnan luoden pohjan kaupungistumiselle ja ostovoiman kasvulle. Ranskan vallankumouksessa 1789 absoluuttinen monarkia, feodalismi ja kirkon valta kaadettin ja ranskalaiset perustivat tasavallan (pitkälti Yhdysvaltojen esimerkkiä seuraten) joka johti aluksi sisällissotaan ja tasavallan vihollisten massateloituksiin. Ranskan tasavalta soti myös alusta lähtien ulkopuolisten valtojen kanssa ja näissä sodissa Napoleon Bonaparte aloitti rakettimaisen nousunsa ensin oman maansa ja sitten koko Euroopan huipulle. Napoleon taisteli pitkälti koko Eurooppaa ja sen monarkioita vastaan levittäen Ranskan vallankumouksen aatteita kaikkialle missä hänen armeijansa kulkivat. Hän saavutti häikäiseviä voittoja häntä vastaan kokoontuneita liittoutumia vastaan mm. Ulmin, Austerlitzin ja Jenan/Auerstädtin taisteluissa mutta Ison-Britannian meriherruus jonka takasi amiraali Nelsonin voitto Trafalgarin meritaistelussa 1805 esti Napoleonia saavuttamasta lopullista voittoa ja vuonna 1812 hän hyökkäsi Venäjälle pakottaakseen Venäjän Ison-Britannian vastaiseen kauppasaartoon. Napoleon valloitti Moskovan mutta koska Venäjän tsaari kieltäytyi antautumasta oli Napoleonin armeijan peräännyttävä venäjältä talvella ja hänen 700000 miehen Grande Armeensa kutistui kampanjan aikana alle 100000 mieheen. Napoleonin tappio Venäjällä rohkaisi muuta Eurooppaa muodostamaan Kuudennen liittokunnan häntä vastaan ja lopulta Napoleon antautui ja joutui maanpakoon Elban saarelle. Napoleon palasi vielä sadaksi päiväksi vuonna 1815 ja häntä vastaan perustettiin Seitsemäs liittokunta joka voitti hänet Waterloon taistelussa. Napoleon lähetettiin Saint Helenan saarelle jossa hän kuoli vuonna 1821. Ranskan vallankumouksen ideat olivat kuitenkin levinneet ympäri Eurooppaa ja vaikka Euroopan monarkiat yrittivät Wienin kongressissa luoda konservatiivisen valtiojärjestelmän niin nationalismi, sosialismi ja liberalismi kytivät Euroopassa aiheuttaen vallankumousten aallon ”Europan hulluna vuotena” 1848. Nationalismi mm. itsenäisti Ottomaanien vallan alta Kreikan vuonna 1832 ja Serbian 1867 ja yhdisti Italian ja Saksan vuosina 1860 ja 1870. Samaan aikaan eurooppalainen imperialismi ja kolonialismi kiihtyi entisestään ja esim. käytännössä koko Afrikan manner jaettiin eurooppalaisten valtojen kesken.</p>
    <p>Vuonna 1914 alkoi ensimmäinen maailmansota jota voidaan pitää Euroopan suurimpana katastrofina erityisesti koska se olisi luultavasti voitu välttää. Sodan syyt olivat monimutkaiset ja niistä on kirjoitettu runsaasti. Eurooppaan oli syntynyt toisiaan vastustavat liittoumat: keskusvallat (Saksa, Itävalta-unkari, Italia) ja ”kolmoisentente”  (Iso-Britannia, Ranska ja Venäjä). Niiden välinen kilpailu sotavarustelussa, siirtomaista ja taloudellisessa kehityksessä aiheutti ratkaisemattomia ristiriitoja ja lisäksi Saksa oli yhdistynyt Preussin johtamassa(ja voittamassa) sodassa Ranskaa vastaan josta ranskalaisille oli jäänyt revanssimieliala. Välitön syy ensimmäisen maailmansodan syttymiseen oli Itävalta-Unkarin kruununperillisen, arkkiherttua Frans Ferdinandin salamurha Sarajevossa 28.6.1914  Gavrilo Principin toimesta.</p>
    <p>Länsi-Rintamalla sota jähmettyi alun liikkuvamman vaiheen jälkeen asemasodaksi kun molemmat puolet kaivautuivat juoksuhautoihin Pohjois-Ranskan poikki ulottuvalla rintamalinjalla. Italia liittyi sotaan ympärysvaltojen puolelle ja Osmanien valtakunta keskusvaltojen puolelle. Vuonna 1917 Venäjällä tapahtui bolshevistinen vallankumous ja Venäjä antautui Saksalle. Samana vuonna Yhdysvallat liittyivät sotaan ympärysvaltojen puolelle. Saksa yritti vielä hyökätä lännessä Venäjän rintamalta vapautuneiden joukkojen kanssa mutta epäonnistui ja lopulta ympärysvaltojen ylivoimainen hyökkäys pakotti Saksan pyytämään aselepoa.</p>
    <p>Maailmansodan jälkeiset rauhansopimukset Pariisissa piirsivät Europpan kartan uudelleen.</p>
    <p>Maailmansotien välillä vasemmiston ja oikeiston ääriliikkeet (kommunismi ja fasismi) saavuttivat jalansijaa Euroopassa erityisesti 1930-luvun laman jalanjäljissä. Italiassa valtaan nousivat fasistit, Saksassa natsit ja useissa muissakin maissa valtaan nousi autoritäärinen hallinto. Vuoteen 1940 mennessä Euroopan mantereella oli jäljellä enää 4 liberaalia demokratiaa: Ranska, Suomi, Sveitsi ja Ruotsi.</p>
    <p>Saksan laajennuspyrkimykset laukaisivat toisen maailmansodan Euroopassa. 1.9.1939 Saksa hyökkäsi Puolaan ja Ranska ja Englanti julistivat sodan Saksalle. Vuoden sisällä Saksa oli valloittanut Puolan, Tanskan, Norjan, Alankomaat, Belgian, Luxemburgin ja Ranskan. Saksa ei kuitenkaan pystynyt valloittamaan Englantia sen meriherruuden vuoksi, etenkin kun Saksa ei onnistunut nujertamaan Englantia myöskään ilmassa taistelussa Britanniasta. Keväällä 1941 Saksa valloitti vielä Jugoslavian ja Kreikan jonka jälkeen Hitler päätti hyökätä Neuvostoliittoon.</p>
    <p>2. Maailmansodan jälkeen liittoutuneet jakoivat Euroopan keskenään lähinnä Neuvostoliiton ehdoilla. Itä-Eurooppaan syntyi Neuvostoliiton alaisuuteen ns. itäblokki joka koostui Itä-Saksasta, Puolasta, Tsekkoslovakiasta, Unkarista, Romaniasta, Bulgariasta, Jugoslaviasta ja Albaniasta. Heti sodan jälkeen perustettiin YK ja itäblokin maat muodostivat Varsovan liit</p>
    <p>1989 eurooppalaiset itäblokin maat alkoivat tehdä demokraattisia ja taloudellisia uudistuksia ja itä-, ja länsi-Berliinin välille rakennettu Berliinin muuri kaadettiin. Taloudellisesti heikentynyt Neuvostoliitto ei enää vastustanut uudistuksia ja vuonna 1991 Neuvostoliitto kaatui hajoten</p>
    <p>Vuonna 1992 allekirjoitetun Maastrichtin sopimuksen myötä perustettiin Euroopan Unioni ja vuonna 2002 otettiin käyttöön Euroopan yhteisvaluutta Euro. EU on jatkanut laajenemistaan joskin vuonna 2016 Iso-Britannia päätti erota EU:sta ja odottelemme edelleen mitä Brexitissä tapahtuu.</p>
    <p>Jami Helenius</p>
</body>
</html>